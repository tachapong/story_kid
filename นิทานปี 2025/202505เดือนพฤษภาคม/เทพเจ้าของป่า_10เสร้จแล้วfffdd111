สวัสดี คุณหนูๆทุกคน วันนี้ Dream Land เล่านิทานก่อนนอน ขออนุญาต มาส่งคุณหนูๆ ทุกคนเข้านอน พร้อมกับนิทาน เรื่อง เทพเจ้าแห่งป่า

ในสมัยโบราณกาล ได้มีเมืองเล็กๆ ที่ตั้งอยู่บริเวณใกล้กับป่าลึก ซึ่งชาวบ้านในเมืองแห่งนี้มีความเคารพในธรรมชาติเป็นอย่างมาก พวกเขามีความเชื่อที่ว่า ในป่าลึกนั้น ได้เป็นที่อยู่อาศัยของเทพเจ้าผู้ยิ่งใหญ่ ที่คอยรักษาสมดุลในธรรมชาติและความสงบสุขในป่า

ในชาวเมืองแห่งนั้น ได้มีชายหนุ่มผู้หนึ่ง ชื่อว่า "ตะวัน" ตะวันเป็นนักล่าสตว์และนักสำรวจป่า เขามีปรารถนาที่จะพบกับเทพเจ้าแห่งป่าผู้ยิ่งใหญ่ เพื่อที่จะขอคำแนะนำเพื่อที่จะได้ช่วยให้ชีวิตของเขาและชาวเมืองมีความสุขยิ่งขึ้น 

ตะวันเคยได้ยินเรื่องราวเล่าขาน เกี่ยวกับเทพเจ้าแห่งป่ามาจากบรรพบุรุษของเขา

ซึ่งบรรพบุรุษของเขาเคยเล่าว่าเทพเจ้าแห่งป่านั้นจะปรากฏตัวออกมาให้พบเจอ เฉพาะเวลาที่มีเหตุการณ์สำคัญเท่านั้น หรือเวลาที่มีคน ที่ต้องการความช่วยเหลืออย่างแท้จริง

ตะวันจึงได้ตัดสินใจออกเดินทางเข้าสู่ป่าลึกเพื่อตามหาเทพเจ้า 
ขณะที่เขากำลังเดินทาง ระหว่างทางเขาได้พบกับสัตว์น้อยใหญ่และธรรมชาติที่งดงาม  สัตว์เหล่านี้ที่อยู่ในป่าลึกมีความเป็นมิตรกับเขามาก และเหล่าต่างๆ ยังคอยนำทางให้กับตะวัน และตลอดเหล่าสัตว์ยังคอยเล่าเรื่องเกี่ยวกับเทพเจ้าแห่งป่าให้เขาฟังอีกด้วย

ในขณะที่ตะวันได้เดินทางไปถึงยังใจกลางป่า เขาได้พบเจอกับต้นไม้ขนาดใหญ่ที่มีลักษณะพิเศษที่ทำให้ตะวันรู้สึกประหลาดใจ ต้นไม้สูงใหญ่นี้มีใบไม้ที่เป็นเหมือนเกล็ดปลาเรืองแสง ที่ท่องประกายและยังมีรากที่เป็นทองคำ ตะวันรู้สึกทันที ว่าต้นไม้ที่มีลักษณะแปลกเช่นนี้อาจจะเป็นที่อยู่ของเทพเจ้าแห่งป่าก็เป็นได้ เขาจึงได้ทำการนั่งพักใกล้กับต้นไม้ใหญ่แห่งนี้

พอตกถึงเวลายามค่ำคืนที่มีแสงจันทร์อ่อนๆ ส่องลงมา เทพเจ้าแห่งป่าได้ปรากฏตัวขึ้นมาต่อหน้าตะวัน

เทพเจ้านั้นมีรูปร่างคล้ายกวางผสมกับมังกร เทพเจ้าได้พูดคุยกับตะวัน ว่าเจ้าหนุ่มน้อย ทำไมเจ้าถึงได้มาอยู่ที่ต้องนี่
หนุ่มน้อยกล่าว  ฉันอยากจะขอคำแนะนำ ที่ว่าอยากให้ชีวิตของเขาและชาวเมืองมีความสุขยิ่งขึ้น
เทพเจ้าได้ให้คำแนะนำและให้พรของการรักษาสมดุลของธรรมชาติให้กับตะวัน 

ตะวันได้รับคำแนะนำและพรจากเทพเจ้า เขารู้สึกขอบคุณและตระหนักถึงความสำคัญของการรักษาธรรมชาติ 

 เขาได้เล่าเรื่องราวการพบเจอกับเทพเจ้าแห่งป่าให้กับชาวบ้านฟัง    
 ตะวันได้แนะนำกับชาวเมืองว่าเราควรที่จะเคารพในธรรมชาติ เพื่อที่ว่าสัตว์ป่า และพืชพันธ์ที่อยู่ในป่าจะได้สมบูรณ์แล้วมีอาหารให้ชาวเมืองได้กินได้ขายตลอดปี

  ทุกคนที่ได้ฟังรู้สึกได้รับแรงบันดาลใจที่จะช่วยกันในการรักษาสิ่งแวดล้อม ชาวเมืองได้ร่วมมือกัน ในการอนุรักษ์ป่า และสร้างความสุขให้กับทุกคนในเมือง

เวลาผ่านไป ตะวันและชาวเมืองได้เริ่มเห็นการเปลี่ยนแปลงในป่า ความสมดุลกลับคืนมา 
ชาวเมืองที่ช่วยกันอนุรักป่า รู้สึกภูมิใจในสิ่งที่พวกเขาทำ

นิทานเรื่องนี้สอนให้รู้ว่า การรักษาสมดุลของธรรมชาติและสิ่งแวดล้อมเป็นสิ่งสำคัญ เพราะทุกชีวิตบนโลก ไม่ว่ามนุษย์ สัตว์ป่า รวมถึงผืนป่า จะได้อยู่ร่วมกันอย่างมีความสุขและยั่งยืน  

Dream Land เล่านิทานก่อนนอน ขอให้คุณหนูๆ ทุกคน ฝันดี ราตรีสวัสดิ์ แล้วกลับมาพบกันใหม่ครั้งหน้า สวัสดีครับ


------------

ในห้วงป่าลึกที่แสงอาทิตย์สาดส่องลงมาเพียงรำไร ใบไม้สีเขียวครึ้มปกคลุมผืนดิน เสียงนกร้องและแมลงขับขานประสานกันเป็นท่วงทำนองแห่งธรรมชาติ ณ ใจกลางป่าแห่งนี้ มีต้นไม้ใหญ่ตระหง่านฟ้า อายุยืนนานนับพันปี รากของมันหยั่งลึกลงไปในผืนดิน ราวกับเชื่อมต่อกับหัวใจของโลก

เชื่อกันว่า ณ ต้นไม้ศักดิ์สิทธิ์แห่งนี้ สถิตอยู่เทพเจ้าผู้ปกปักษ์รักษาผืนป่า นามว่า "วนารักษ์" พระองค์มิได้มีรูปลักษณ์ที่ตายตัว บางครั้งปรากฏเป็นแสงเรืองรองที่ลอดผ่านใบไม้ บางครั้งเป็นเสียงลมที่พัดกระซิบผ่านกิ่งก้าน หรือบางทีก็ปรากฏเป็นสัตว์ป่านานาชนิดที่เดินสง่างามในป่าลึก

วนารักษ์ทรงมีดวงใจที่ผูกพันกับผืนป่าและสิ่งมีชีวิตทุกชนิด พระองค์ดูแลรักษาความสมดุลของธรรมชาติ ปกป้องสัตว์น้อยใหญ่จากอันตราย และมอบความอุดมสมบูรณ์ให้กับผืนดิน เมื่อใดที่ผืนป่ามีความสุข สรรพชีวิตก็เบิกบาน เมื่อใดที่ผืนป่าทุกข์ทรมาน สรรพสิ่งก็พลอยเหี่ยวเฉา

ชาวบ้านที่อาศัยอยู่รอบผืนป่า ต่างเคารพและศรัทธาในวนารักษ์ พวกเขาจะไม่ตัดต้นไม้โดยไม่จำเป็น ไม่ล่าสัตว์เพื่อความสนุกสนาน และจะขอพรจากเทพเจ้าแห่งป่าเมื่อยามเจ็บป่วยหรือต้องการความช่วยเหลือ พวกเขารู้ดีว่าผืนป่าคือบ้าน และวนารักษ์คือผู้พิทักษ์ที่คอยดูแลพวกเขา

แต่แล้ว วันหนึ่ง ความโลภของมนุษย์ก็แผ่ขยายเข้ามาในผืนป่า พ่อค้าผู้มักมากเห็นคุณค่าของไม้มีค่า จึงนำคนงานเข้ามาบุกรุก ตัดต้นไม้ใหญ่ล้มระเนระนาด เสียงเลื่อยยนต์ดังสนั่นทำลายความเงียบสงบของป่า สัตว์ป่าแตกตื่นหนีตาย ใบไม้สีเขียวสดกลายเป็นซากไม้ที่ไร้ชีวิต

วนารักษ์ทรงกริ้วยิ่งนัก เมื่อเห็นผืนป่าที่พระองค์รักถูกทำลาย แต่พระองค์มิได้แสดงตนด้วยอิทธิฤทธิ์ปาฏิหาริย์ หากแต่ส่งกระแสแห่งความทุกข์ระทมไปยังสรรพสัตว์ ต้นไม้เริ่มเหี่ยวเฉา ลำธารเริ่มแห้งขอด สัตว์ป่าล้มป่วยด้วยโรคประหลาด

ความเดือดร้อนแผ่ขยายไปถึงหมู่บ้าน ชาวบ้านเริ่มตระหนักถึงผลกรรมของการปล่อยให้คนบุกรุกทำลายป่า พวกเขาเสียใจกับการกระทำที่ไม่ได้ยับยั้ง และพากันไปรวมตัวกันที่โคนต้นไม้ศักดิ์สิทธิ์ เพื่อขอขมาวนารักษ์

ผู้นำหมู่บ้านกล่าวด้วยน้ำเสียงสั่นเครือ "เทพเจ้าแห่งป่า พวกข้าสำนึกผิดแล้ว ที่ปล่อยให้ความโลภของคนบางกลุ่มทำลายบ้านของท่านและบ้านของพวกข้า โปรดให้อภัยพวกข้าด้วยเถิด"

ทันใดนั้นเอง ก็เกิดลมพัดแรง กิ่งก้านของต้นไม้ศักดิ์สิทธิ์สั่นไหว ราวกับวนารักษ์กำลังตอบรับคำขอขมา จากนั้น แสงเรืองรองก็ปรากฏขึ้นรอบต้นไม้ ชาวบ้านต่างก้มลงกราบด้วยความหวาดเกรง

เสียงกระซิบแผ่วเบาดังมาจากแสงนั้น "ข้ามิได้โกรธเคืองพวกเจ้า แต่ข้าเสียใจที่พวกเจ้ามิได้ดูแลผืนป่าให้ดี จงจำไว้ว่า ผืนป่าคือชีวิต หากผืนป่าล่มสลาย ชีวิตของพวกเจ้าก็จะดับสูญ จงร่วมกันดูแลรักษาผืนป่าแห่งนี้ แล้วข้าจะยังคงปกป้องคุ้มครองพวกเจ้าตลอดไป"

เมื่อสิ้นเสียง แสงเรืองรองก็ค่อยๆ จางหายไป ชาวบ้านต่างลุกขึ้นด้วยความหวัง พวกเขาสัญญาว่าจะร่วมกันปกป้องผืนป่าอย่างสุดชีวิต พวกเขาขับไล่พ่อค้าผู้บุกรุก ปลูกต้นไม้ทดแทน และดูแลรักษาสัตว์ป่า

เมื่อผืนป่าได้รับการเยียวยา ความอุดมสมบูรณ์ก็กลับคืนมา ลำธารกลับมาใสสะอาด สัตว์ป่ากลับมามีชีวิตชีวา และวนารักษ์ก็ทรงพอพระทัย พระองค์ยังคงปกป้องคุ้มครองผืนป่าและชาวบ้านตลอดไป และเรื่องราวของเทพเจ้าแห่งป่าก็ถูกเล่าขานสืบต่อกันมา เป็นเครื่องเตือนใจให้มนุษย์ตระหนักถึงความสำคัญของการอยู่ร่วมกับธรรมชาติอย่างสมดุลและยั่งยืน


