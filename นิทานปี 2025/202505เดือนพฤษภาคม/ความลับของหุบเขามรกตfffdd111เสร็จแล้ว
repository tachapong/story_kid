สวัสดี คุณหนูๆทุกคน 

วันนี้ Dream Land  เล่านิทานก่อนนอน 

ขออนุญาต 
มาส่งคุณหนูๆ ทุกคนเข้านอน

พร้อมกับนิทาน เรื่อง

หุบเขามรกต

นะดินแดนอันห่างไกล ที่มีขุนเขาปกคลุมด้วยผืนป่าเขียวขจี 

ได้มีหุบเขาแห่งหนึ่งซ่อนตัวอยู่ 
นามว่า 

หุบเขามรกต

ชื่อนี้ได้มาจาก
สีเขียวที่สดใสของพืชพรรณ นานาชนิด

ที่ขึ้นปกคลุมไปทั่วทั้งหุบเขา 

ราวกับว่าเป็นอัญมณีที่ซ่อนตัวอยู่

ซึ่งได้มีเรื่องราวเล่าขานกันว่า 

หุบเขาแห่งนี้เป็นดินแดนศักดิ์สิทธิ์ 
และเป็นที่สถิตของวิญญาณแห่งธรรมชาติ 

และไม่เคยมีผู้ใด

ที่กล้าล่วงล้ำเข้าไปในหุบเขาแห่งนี้ 

เพราะมีความเชื่อกันว่า
ในหุบเขาแห่งนี้

มีอาถรรพ์
และอันตรายนานัปการ

ในหมู่บ้านเล็กๆ 
ที่ตั้งอยู่ใกล้กับปากทางเข้าหุบเขามรกต 

ได้มีเด็กหญิงกำพร้าคนหนึ่ง 
ชื่อว่า เอวา 

เอวาเติบโตมาพร้อมกับ
เรื่องราวที่มีคนเล่าขาน

เกี่ยวกับหุบเขาลึกลับแห่งนี้ 

เธอมักจะมองไปยัง
ปากทางเข้าหุบเขา
ด้วยความสงสัยใคร่รู้

วันหนึ่ง 
ภายในหมู่บ้าน
ได้เกิดภัยแล้งครั้งใหญ่
แม่น้ำ ลำคลองในหมู่บ้านเหือดแห้ง 

พืชผลทางการเกษตรเสียหาย 

ชาวบ้าในหมุ่บ้าน

เดือดร้อนกันอย่างหนัก 

เอวาได้เห็นความทุกข์ยากของทุกคน
ก็รู้สึกสงสาร 

เธอจึงตัดสินใจว่า
ต้องทำอะไรซักอย่าง

เพื่อช่วยเหลือทุกคนในหมู่บ้าน

เอวาจึงนึกถึงเรื่องเล่า

เกี่ยวกับหุบเขามรกต 

ซึ่งสิ่งที่เธอได้ยินมา 
บางทีอาจจะมีทางออก

สำหรับวิกฤต ภัยแล้งนี้ก็เป็นได้ 

แม้จะรู้ว่าการเข้าไปในหุบเขานั้น

เป็นเรื่องที่อันตรายมาก

แต่ด้วยความอยากช่วยเหลือคนในหมู่บ้าน
และมีจิตใจที่มุ่งมั่น 

เอวาจึงได้ตัดสินใจ

ที่จะออกเดินทางเพียงลำพัง

เมื่อเธอเดินเข้าไปในเส้นทาง
เข้าของหุบเขามรกต 

สิ่งแรกที่เธอสัมผัสได้คือ

ความเงียบสงัด
และความเย็นสบายที่แตกต่างจากภายนอก

ภายในนี้แสงอาทิตย์ได้สาดส่อง
ลงมาลอดผ่านใบไม้ 
ที่มีแสงประกายระยิบระยับ 

เธอเดินลึกเข้าไปเรื่อยๆ 
ได้ผ่านต้นไม้ต้นหญ้ามากมาย 

ในเส้นทางการเดินทาง

เธอได้เห็นลำธารที่มีน้ำใสบริสุทธิ์ 

เธอจึงได้แวะพักเหนื่อย
และดื่มน้ำที่ใสสะอาดนั้น

น้ำที่เอวาได้ดื่มเข้าไปนั้น

ทำให้เธอรู้สึกสดชื่น
และมีพลังมากขึ้น

เธอจึงได้ตัดสินใจเดินทางต่อ
ในระหว่างการเดินทาง 

เธอได้พบกับสัตว์ป่ามากมาย 

ได้เจอทั้งสัตว์กินเนื้อ
และสัตว์กินพืช 

แต่สัตว์พวกนั้น 
ก็ไม่ได้แสดงท่าที 

ที่เป็นอันตราย 

ในยามที่เอวาเริ่มรู้สึกเหนื่อยล้าจนถึงขีดสุด 

ในที่สุด 

เอวาก็มาถึงยังใจกลางหุบเขา 

ที่นั่นมีน้ำตกขนาดใหญ่ 

ไหลลงมาจากหน้าผา อันสูงชัน 

ละอองน้ำได้สาดกระเซ็นจนเกิดเป็น

ประกายรุ้งที่งดงาม 

บริเวณแอ่งน้ำเบื้องล่าง 

ได้มีดอกไม้มรกตสีเขียว
สดใสบานสะพรั่ง

ขณะที่เอวา

กำลังชื่นชมความงามของน้ำตก 

พลันก็ปรากฏร่างของหญิงสาวนางหนึ่ง 

นางมีใบหน้างดงาม 

ผมยาวสลวยสีดำเข้ม 
สวมชุดสีเขียวมรกต 

นางยิ้มให้กับเอวาอย่างอ่อนโยน
และได้ถามเอวาว่า

เจ้าเป็นใคร 
เหตุใดจึงกล้าเข้ามาในหุบเขามรกต

หญิงสาวถาม

เอวาคุกเข่าลง
และเล่าเรื่องความทุกข์ยาก

ของทุกคนในหมู่บ้าน

ให้หญิงสาวได้ฟัง 

เธอขอร้องให้หญิงสาวช่วยเหลือ

หญิงสาวฟังเรื่องราวของเอวา

จึงเกิดความเห็นใจ 

นางจึงกล่าวว่า 

ข้าคือผู้พิทักษ์แห่งหุบเขามรกต
 
ข้ารับรู้ถึงความทุกข์ของพวกเจ้า
 
ความลับของหุบเขานี้คือ

แหล่งน้ำอันอุดมสมบูรณ์
ที่ซ่อนอยู่ใต้ดิน

จากนั้น ผู้พิทักษ์

ได้มอบเมล็ดพืชสีเขียวมรกต
ให้กับเอวา 

และบอกว่าให้นำเมล็ดนี้ไปปลูกในหมู่บ้าน 

เมื่อเมล็ดงอกงาม 

แหล่งน้ำใต้ดินก็จะถูกเปิดออก 
และความแห้งแล้งก็จะหมดไป

เอวาดีใจเป็นอย่างยิ่ง 
เธอขอบคุณผู้พิทักษ์
และรีบเดินทางกลับหมู่บ้านทันที 

เธอเล่าเรื่องราวที่ได้พบ 
ให้ชาวบ้านฟัง 
และนำเมล็ดพืชสีเขียว มรกตไปปลูก

ตามคำแนะนำ

ไม่นานนัก เมล็ดพืชก็งอกงาม
เป็นต้นอ่อนสีเขียวสด 
และความอัศจรรย์ก็เกิดขึ้น 

น้ำก็เริ่มผุดขึ้นจากใต้ดิน 
กลายเป็นลำธารเล็กๆ ที่ไหลหล่อเลี้ยงหมู่บ้าน 

ความแห้งแล้งค่อยๆ จางหายไป 
พืชผลกลับมางอกงามดังเดิม 
ชาวบ้านในหมู่บ้าน

ต่างมีความสุข
และขอบคุณเอวาที่นำความชุ่มชื้นกลับคืนมายังหมู่บ้าน

ตั้งแต่นั้นมา 
ชาวบ้านก็ตระหนักถึงความสำคัญ
ของการเคารพ
และดูแลรักษาธรรมชาติ 

เรื่องราวของเอวา
และความลับของหุบเขามรกต

ก็ถูกเล่าขานสืบต่อไป 

นิทานเรื่องนี้สอนให้รู้ว่า  
การเคารพ
และการรักษาธรรมชาติเป็นสิ่งสำคัญ 

เมื่อเราดูแล
รักษาธรรมชาติ 

ซักวันธรรมชาติ
ก็จะกลับมาตอบแทนเราเช่นกัน

Dream Land เล่านิทานก่อนนอน 

ขอให้คุณหนูๆ ทุกคน
ฝันดี 
ราตรีสวัสดิ์ 

แล้วกลับมาพบกันใหม่ครั้งหน้า 

สวัสดีครับ