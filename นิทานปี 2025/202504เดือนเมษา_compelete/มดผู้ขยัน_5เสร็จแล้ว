สวัสดี คุณหนูๆทุกคน วันนี้ Dream Land เล่านิทานก่อนนอน ขออนุญาต มาส่งคุณหนูๆ ทุกคนเข้านอน พร้อมกับนิทาน เรื่อง มดน้อยผู้ขยัน

กาลครั้งหนึ่งนานมาแล้วในป่าใหญ่ ได้มีลังมดเล็กๆ ลังหนึ่งอยู่ที่ใต้โค่นต้นไม้ ในลังมดลัง นั้นได้มีมดตัวหนึ่ง ที่เพื่อนๆทุกตัว จะเรียกเขาว่า "มดขยัน" มดขยันเป็นมดที่มีความมุ่งมั่นและความตั้งใจในการทำงานมากที่สุดตัวหนึ่งในลัง เขามักจะทำงานหนักในทุกวันเพื่อที่จะทยอยเก็บสะสมอาหาร และสร้างที่อยู่อาศัยให้มีความแข็งแรงมั่นคงให้กับครอบครัวของเขาเสมอ

ในลังๆนั้น มดทุกตัวจะมีหน้าที่และสิ่งที่ต้องรับผิดชอบเป็นของตนเอง บ้างก็ต้องดูแลลูกน้อยบ้าง บ้างก็หาน้ำหวานเพื่อมาเก็บสะสมไว้  และบ้างก็ทำการสร้างรังให้แข็งแรงมั่นคงและขยายลังให้ใหญ่ยิ่งขึ้น

แต่ไม่มีมดตัวไหนเลย ที่จะทำงานหนักเท่ากับเจ้ามดขยัน มดทุกตัวในลังต่างก็ยกย่องชื่นชมในความขยันและความอดทนของมดขยัน

ในวันหนึ่ง ในขณะที่มดขยันได้ออกไปหาน้ำหวานเคย เขาได้พบกับ "ผึ้งน้อย" ตัวหนึ่งที่กำลังจะมาเก็บน้ำหวานกับรังเช่นกัน ผึ้งน้อยได้พูดกับมดขยันว่า "เธอทำงานหนักจังเลยนะ มดขยัน ทำไมเธอไม่พักผ่อน และเที่ยวเล่นอย่างมดตัวอื่นบ้าง?"

มดขยันตอบ "ฉันต้องทำงานหนักเพื่อให้ครอบครัวและรังของฉันดีขึ้น ฉันเชื่อว่าการทำงานหนักจะทำให้เรามีชีวิตที่ดีขึ้น"

ผึ้งน้อยได้ยิ้มและพูดว่า "การทำงานหนักเป็นสิ่งที่ดีก็จริง แต่การพักผ่อนก็สำคัญเช่นเดียวกัน ถ้าเธอไม่พักผ่อนบ้าง เธออาจจะเหนื่อยล้าและทำงานได้ไม่เต็มที่เท่าที่ควรก็ได้นะ"

มดขยันได้คิดตามที่ผึ้งน้อยพูด แล้วก็กล่าวขอบคุณผึ้งน้อย ที่ได้แนะนำมดขยัน ดั้งนั้นมดขยัน จึงตัดสินใจที่จะพักผ่อนสักนิดเพื่อให้เขาได้มีพลังเพิ่มกลับมา  แล้วหลังจากที่มดขยันได้พักผ่อน เขารู้สึกได้เลยว่า ตัวเองมีพลังและสดชื่นมากยิ่งขึ้น ดังนั้นเขาจึงสามารถทำงานจากที่เขาตั้งใจไว้ได้ดีกว่าเดิม

วันเวลาได้ผ่านไปหลายเดือน รังมดที่อาศัยอยู่นั้น ได้ขยายตัวใหญ่โตและเจริญรุ่งเรืองขึ้นมาก เพราะความขยันและมุ่งมั่นของมดทุกตัวที่ช่วยกันทำงาน มดขยันกลายเป็นตัวอย่างที่ดีให้กับมดตัวอื่นๆ ในรัง และทุกตัวก็เริ่มเรียนรู้ถึงความสำคัญของการทำงานหนักและการพักผ่อนที่สมดุลกัน

ในวันหนึ่ง ขณะที่มดขยันกำลังออกหาน้ำหวานใกล้ๆ รังตามเคย เขาได้พบกับ "แมลงปอ" ตัวหนึ่งที่กำลังเดินบินผ่านยังรัง มดขยันจึงได้เอ่ยเชิญให้แมลงปอมาพักผ่อนในรังได้และเมื่อ แมลงปอได้มาพักผ่อนที่รัง มดขยันจึงได้แบ่งปันน้ำหวานที่เก็บสะสมไว้ให้กินอีกด้วย 

แมลงปอ ได้รู้สึกซาบซึ้งในความมีน้ำใจของมดขยัน และมดขยันได้เรียนรู้ว่าการทำงานหนักเป็นสิ่งสำคัญก็จริง แต่ความรักและการแบ่งปันให้กับเพื่อนร่วมทางก็เป็นสิ่งที่มีค่าเช่นกัน มดขยันตัดสินใจที่จะนำเอาประสบการณ์ที่ได้เรียนรู้มา มาปรับใช้ในชีวิตประจำวันของตัวเอง

ในที่สุด รังมดก็กลายเป็นรังที่มีความสุขและความเจริญรุ่งเรืองที่สุดในป่า มดทุกตัวต่างทำงานร่วมกันและสนับสนุนซึ่งกันและกัน มดขยันกลายเป็นผู้นำที่ได้รับความเคารพและความรักจากเพื่อนๆ และเขาก็ยังคงทำงานอย่างขยันขันแข็ง พร้อมกับรักษาสมดุลในชีวิตตัวเองต่อไป

นิทานเรื่องนี้สอนให้รู้ว่า 
การทำงานหนักและการพักผ่อนมีความสำคัญเท่าๆ กัน บ้างครั้งที่เราเหนื่อย เราก็ควรที่จะพักผ่อนบ้าง เพื่อที่เรา จะได้สามารถทำงานได้อย่างเต็มที่และมีพลังในการดำเนินชีวิตต่อไป 

Dream Land เล่านิทานก่อนนอน ขอให้คุณหนูๆ ทุกคน ฝันดี ราตรีสวัสดิ์ แล้วกลับมาพบกันใหม่ครั้งหน้า สวัสดีครับ
