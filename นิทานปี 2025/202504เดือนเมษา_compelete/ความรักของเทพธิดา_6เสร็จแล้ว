สวัสดี คุณหนูๆทุกคน วันนี้ Dream Land เล่านิทานก่อนนอน ขออนุญาต มาส่งคุณหนูๆ ทุกคนเข้านอน พร้อมกับนิทาน เรื่อง เด็กชายกับเทพธิดา

ในดินแดนที่มีท้องฟ้าสว่างไสวอันไกลโพ้น ดินแดนแห่งนี้ได้ปกคลุมไปด้วยก้อนเมฆมากมาย โดยลักษณะของก้อนเมฆแต่ละก้อนนั้นมีความนุ่มนิ่มมาก ซึ่งในดินแดนแห่งนั้นมีเทพธิดาองค์หนึ่งชื่อ "อาริสา" อาริสาเป็นเทพธิดาที่มีนิสัยอ่อนโยน มีรอยยิ้มที่สดใส และเทพธิดาองค์นี้รักในการช่วยเหลือและให้ความสุขกับทุกชีวิตบนโลก ไม่ว่าจะเป็นมนุษย์ สัตว์ หรือแม้กระทั่งพืชพันต่างๆ

วันหนึ่ง ในขณะที่อาริสาได้บินเล่นบนท้องฟ้าอันกว้างใหญ่ 
เธอได้มองเห็นเด็กชายคนหนึ่งชื่อ "นที" นทีเป็นเด็กชายที่มีจิตใจดีและรักในธรรมชาติ แต่เขาก็มีปัญหาคือเขามีความรู้สึกโดดเดี่ยวเพราะไม่มีเพื่อนคนไหนที่เข้าใจในตัวเขาอย่างแท้จริง

อาริสาเห็นเช่นนั้นจึงได้รู้สึกสงสารในตัวของเด็กชาย เธอจึงได้ตัดสินใจที่จะลงมายังพื้นดิน เพื่อช่วยเหลือ และทำให้นทีหายทุกข์ใจ
อาริสาได้ใช้พลังเวทมนตร์ของเธอในการเปลี่ยนต้นไม้ ดอกไม้ รอบๆ ข้างของตัวนที ให้มีชีวิตเพื่อให้เป็นเพื่อนเล่นที่น่ารักของนที ต้นไม้ ดอกไม้เหล่านั้น ก็ได้เริ่มร้องเพลงและเต้นรำเพื่อทำให้นทีรู้สึกสนุกสนาน

นทีรู้สึกประหลาดใจและมีความสุขเป็นอย่างมาก เขารู้สึกขอบคุณ เทพธิดาอาริสาที่ทำให้เขาหายเศร้าและได้พบกับเพื่อนใหม่ๆ

ในที่สุดเทพธิดาอาริสาก็ได้กลายเป็นเพื่อนที่ดีต่อกันกับเด็กชายนที พวกเขาได้มาเล่นด้วยกันทุกวัน ด้วยกันอย่างสนุกสนาน

วันเวลาผ่านไป เด็กชายนทีก็ได้เรียนรู้ถึงความหมายของความรักที่แท้จริง ความรักนั้นไม่ใช่เพียงแค่ความหวังดีและความห่วงใย แต่ยังหมายถึงการเข้าใจและยอมรับในความเป็นตัวตนของกันและกัน

และเมื่อเวลาผ่านไปจนถึงฤดูใบไม้ผลิ อาริสาและนทีได้ร่วมกันทำกิจกรรมต่างๆ มากมาย ไม่ว่าจะเป็นการปลูกต้นไม้หรือแม้กระทั่งการสำรวจป่าในยามเช้าที่สดใส ในแต่ละวันทั้งคู่ต่าง สร้างรอยยิ้มและเสียงหัวเราะให้กันและกัน 

วันหนึ่ง ขณะที่ทั้งคู่กำลังนั่งอยู่ใต้ต้นไม้ใหญ่ อาริสาหันไปถามนทีด้วยเสียงอ่อนโยนว่า "นที เจ้ารู้ไหมว่า สิ่งที่สำคัญที่สุดในชีวิตคืออะไร?" นทีที่กำลังมองไปที่ท้องฟ้าและตอบด้วยเสียงที่เต็มไปด้วยความมั่นใจ "คือการมีเพื่อนที่เข้าใจเรา และรักเราจริงๆ ใช่ไหม?"

อาริสายิ้มและพยักหน้า "ใช่แล้วละ นที แต่สิ่งที่สำคัญที่สุดคือการที่เรารักตัวเองด้วย และยอมรับในความเป็นตัวตนของเราเอง เพราะการรักตัวเองทำให้เราสามารถรักผู้อื่นได้อย่างเต็มที่"

นทีคิดตามและเริ่มเข้าใจในสิ่งที่เทพธิดาอาริสาพูด เขารู้สึกขอบคุณที่เทพธิดาอาริสาทำให้เขาเรียนรู้ถึงความหมายที่ลึกซึ้งของความรักและการยอมรับในสิ่งที่ตัวเองเป็น 

และแล้วในที่สุด ทั้งเทพธิดาอาริสาและเด้กชายนทีก็ได้รู้ว่า ความสุขที่แท้จริงนั้นไม่ใช่สิ่งที่สามารถหาได้จากการเป็นคนที่สมบูรณ์แบบ แต่คือการที่เรายอมรับตัวเองและคนรอบข้างอย่างจริงใจ 

นิทานเรื่องนี้สอนให้รู้ว่า  การมีมิตรภาพที่จริงใจและการยอมรับซึ่งกันและกัน จะทำให้ชีวิตของเรามีความหมายและเติมเต็มไปด้วยความสุขอย่างยั่งยืน

Dream Land เล่านิทานก่อนนอน ขอให้คุณหนูๆ ทุกคน ฝันดี ราตรีสวัสดิ์ แล้วกลับมาพบกันใหม่ครั้งหน้า สวัสดีครับ