สวัสดี คุณหนูๆทุกคน วันนี้ช่อง "dream land" ขออนุญาต มาส่งคุณหนูๆ ทุกคนเข้านอน
วันนี้ทางช่อง "dream land" จะมาส่งคุณหนูๆ เข้านอนพร้อมกับนิทานเรื่อง กระรอกขี้ขโมย
  ณ ป่าใหญ่แห่งหนึ่งในดินแดนมหัศจรรย์ที่เต็มไปด้วยต้นไม้ ดอกไม้นานาพรรณ 
มีสัตว์น้อยใหญ่อาศัยอยู่ร่วมกันอย่างมีความสุข 
  แต่ทว่ามีกระรอกชื่อ "จิ๊บ" ซึ่งเป็นกระรอกที่สดใสร่าเริง แต่มีนิสัยไม่ดีอย่างอย่างหนึ่ง คือ ชอบขโมยอาหารจากสัตว์ตัวอื่นๆ แบบที่ไม่รู้สึกผิด โดยทุกๆ เช้าเจ้ากระรอก "จิ๊บ" จะมักวิ่งไปรอบๆ ป่า เพื่อมองหาว่ามีสัตว์ตัวไหนไม่อยู่บ้าน ซึ่งเจ้ากระรอก "จิ๊บ" ได้เห็นว่ามีหนูเภา กระต่าย และนกแก้วไม่อยู่บ้าน
เจ้ากระรอกจึงได้ทำการขโมยถั่วจากหนูตะเภา, ขโมยแครอทจากกระต่าย และขโมยผลไม้จากนกแก้ว
โดยไม่รู้ตัวเลยว่า มีสัตว์ทั้งหลายเริ่มระแคะระคายและต้องการหาทางจัดการกับเจ้ากระรอกขี้ขโมยตัวนี้
วันหนึ่ง สัตว์ทั้งหลายในดินแดนมหัศจรรย์ได้ประชุมกันเพื่อวางแผน ว่าจะสั่งสอนเจ้ากระรอกขี้ขโมย "จิ๊บ" 
ให้รู้จักว่าการขโมย ไม่ทำการออกไปหาอาหารเองมันไม่ดี
พวกเขาตัดสินใจพากันซ่อนอาหารไว้ในที่ที่ เจ้ากระรอกขี้ขโมย "จิ๊บ" หาไม่เจอ และได้แอบติดตามพากันดูพฤติกรรมของเจ้ากระรอก
เมื่อเจ้ากระรอก "จิ๊บ" ไม่พบอาหาร เขาก็เริ่มรู้สึกหิวและเหนื่อยล้าในที่สุด 
ในตอนที่เจ้ากระรอกเหนื่อยล้า เริ่มหมดแรง เขาได้พบเต่าชราตัวหนึ่ง เจ้ากระรอกจึงได้เดินเข้าไปขออาหารจากเต่า
เต่าได้ยิ้มและกล่าวว่า "ถ้าเจ้าต้องการอาหาร ฉันยินดีแบ่งปันอาหารให้ แต่เธอต้องบอกเหตุผลว่าทำไมเธอถึงต้องขโมยอาหารจากเพื่อนๆ ทุกวันด้วย"
เจ้ากระรอกขี้ขโมย "จิ๊บ" รู้สึกอายและสารภาพว่า "ฉันขอโทษที่ขโมยอาหารจากเพื่อนๆ ฉันทำไปเพราะฉันขี้เกียจ และกลัวว่าจะไม่มีอาหารกิน"
เต่าฟังและสอนว่า ในป่าเรามีอาหารมากมาย ถ้าเจ้าขยันหาอาหารยังไงเจ้าก็จะเจออาหาร 
แต่ถ้าเจ้าหาอาหารไม่เจอ เจ้าควรจะไปขอความช่วยเหลือจากเพื่อนๆ แทนที่จะขโมย
 เพราะสัตว์ทั้งหลายในดินแดนมหัศจรรย์แห่งนี้ มีน้ำใจ ช่วยเหลือและมีการแบ่งปันกันอยู่แล้ว
เจ้ากระรอกขี้ขโมย "จิ๊บ" จึงตระหนักถึงความผิดพลาดของตัวเอง และให้สัญญาว่าจะไม่ขโมยอาหารอีกต่อไป เขาเริ่มช่วยกันหาอาหารร่วมกับเพื่อนๆ และแบ่งปันกันอย่างยุติธรรม
หลังจากนั้น ความสัมพันธ์ระหว่างสัตว์ในป่าก็กลับมาดีเหมือนเดิม และพวกเขาได้เรียนรู้ถึงความสำคัญของการช่วยเหลือและแบ่งปันกัน


นิทานเรื่องนี้สอนให้รู้ว่า "การแบ่งปันและความร่วมมือซึ่งกันและกัน ช่วยเสริมสร้างความสัมพันธ์ที่ดีและทำให้ในชุมชนนั้นพบกับความสุข"

"dream land" ขอให้คุณหนูๆ ฝันดี ราตรีสวัสดิ์กันทุกๆ คน แล้วมาพบกันใหม่ครั้งหน้า
